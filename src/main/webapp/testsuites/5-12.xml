<?xml version="1.0" encoding="UTF-8"?>
<?xml-model href="../rng/GetPassage.rng" type="application/xml" schematypens="http://relaxng.org/ns/structure/1.0"?>
<GetPassage
	xmlns="http://chs.harvard.edu/xmlns/cts"
	xmlns:cts="http://chs.harvard.edu/xmlns/cts">
	<request>
		<requestName>GetPassage</requestName>
		<requestUrn>urn:cts:latinLit:stoa0115.stoa002:1</requestUrn>
	</request>
	<cts:reply
		xmlns:tei="http://www.tei-c.org/ns/1.0">
		<urn>urn:cts:latinLit:stoa0115.stoa002.stoa01:1</urn>
		<passage xml:lang="lat"><tei:TEI>
			<tei:text>
				<tei:body>
					<tei:div
						n="1"
						type="colloquium">
						<tei:div
							n="1"
							type="topic">
							<p
								n="1"
								xmlns="http://www.tei-c.org/ns/1.0">Non temere docet quidam, ut
								salutemus libenter. Comis enim et blanda salutatio saepe conciliat
								amicitiam, inimicitiam diluit: certe mutuam benevolentiam alit
								augetque. Quidam usque adeo Demeae sunt, ingenioque agresti, ut vix
								salutati resalutent.</p>
							<p
								n="2"
								xmlns="http://www.tei-c.org/ns/1.0">Nonnullis hoc vitii conciliavit
								educatio verius, quam natura.</p>
							<p
								n="3"
								xmlns="http://www.tei-c.org/ns/1.0">Urbanitatis est, salutare
								obvios, aut eos, qui nos adeunt, aut quos adimus ipsi colloquendi
								gratia. Item operis aliquid agentes, coenantes, oscitantes,
								singultientes, sternutantes, tussientes. In ructu crepituve ventris
								salutare, hominis est plus satis urbani.</p>
							<p
								n="4"
								xmlns="http://www.tei-c.org/ns/1.0">Sed incivilius etiam, eum
								salutare, qui reddit urinam, aut alvum exonerat.</p>
							<p
								n="5"
								xmlns="http://www.tei-c.org/ns/1.0">Salve pater, salve matercula,
								salve mi frater, salve praeceptor observande, salve multum, mi
								patrue, salve dulcissime nepos.</p>
							<p
								n="6"
								xmlns="http://www.tei-c.org/ns/1.0">Urbanum est, addere cognationis
								aut affinitatis titulum, nisi quum habent aliquid odii: tum enim
								praestat abuti minus quidem propriis, sed plausibilioribus: veluti,
								quum novercam salutamus matrem; privignum, filium; vitricum, patrem;
								sororis maritum, fratrem; fratris uxorem, sororem. Idem in aetatis
								aut officiorum titulis faciendum. Gratius enim fuerit, si senem
								patrem, aut virum eximium salutes, quam aetatis cognomine; etiamsi
								olim honoris causa dicebatur, <foreign
									xml:lang="grc">ὦ γέρον.</foreign> Salve praefecte, salve
								tribune. Non autem, salve caligarie, aut calcearie. Salve
								adolescens, salve iuvenis. Senes ignotos adolescentes filiorum
								cognomento salutant, adolescentes vicissim illos patres aut
								dominos.</p>
							<p
								n="7"
								xmlns="http://www.tei-c.org/ns/1.0">
								<emph>Blandior salutatio inter amantes</emph>
							</p>
							<p
								n="8"
								xmlns="http://www.tei-c.org/ns/1.0">Salve <list>
									<item>mea Corneliola</item>
									<item>mea vita</item>
									<item>mea lux</item>
									<item>meum delicium</item>
									<item>meum suavium</item>
									<item>mel meum</item>
									<item>mea voluptas unica</item>
									<item>meum corculum</item>
									<item>mea spes</item>
									<item>meum solatium</item>
									<item>meum decus</item>
								</list>
							</p>
							<p
								n="9"
								xmlns="http://www.tei-c.org/ns/1.0">
								<emph>Honoris gratia, aut secus</emph>
							</p>
							<p
								n="10"
								xmlns="http://www.tei-c.org/ns/1.0">Salve here. Ohe, salve tu
								quoque, bone vir. Salve vir ornatissime, clarissime. Salve etiam
								atque etiam, literarum decus. Salve plurimum, amicorum optime. Salve
								mi Maecenas. Salve patrone singularis. Salve vir spectatissime.
								Salve unicum huius aetatis ornamentum. Salve Germaniae delicium.
								Salvete, quotquot estis, una salute omnes. Salvete pariter omnes.
								Salvete belli homunculi. Salve congerro lepidissime. Salve vini
									pernicies.<emph>Resp.</emph>. Salve et tu gurges, helluoque
								placentarum. Salve multum, virtutis omnis
									antistes.<emph>Resp.</emph>. Salve tantundem totius probitatis
								exemplar. Salve anicula annos nata quindecim.<emph>Resp.</emph>.
								Salve puella annorum octoginta. Bene sit tibi cum tuo
									calvitio.<emph>Resp.</emph>. Bene tibi cum lacero naso. Ut
								salutaris, ita resalutaberis. Si male dixeris peius audies. Salve
								iterum atque iterum.<emph>Resp.</emph>. Et tu salve perpetuum. Salve
								plus millies.<emph>Resp.</emph>. Equidem malim salvere semel. Salve,
								quantum vis.<emph>Resp.</emph>. Et tu quantum mereris. Salvere te
								iubeo. Quid si nolim? Equidem aegrotare malim, quam tua salute
								salvere.</p>
							<p
								n="11"
								xmlns="http://www.tei-c.org/ns/1.0">Salva sit tua <list>
									<item>Sanctitas</item>
									<item>Amplitudo</item>
									<item>Celsitudo</item>
									<item>Maiestas</item>
									<item>Beatitudo</item>
									<item>Sublimitas</item>
								</list>
							</p>
							<p
								n="12"
								xmlns="http://www.tei-c.org/ns/1.0">magis vulgo recepta sunt, quam
								probata doctis.</p>
							<p
								n="13"
								xmlns="http://www.tei-c.org/ns/1.0">Sapidus Erasmo suo salutem
								dicit.</p>
							<p
								n="14"
								xmlns="http://www.tei-c.org/ns/1.0">Sapidus Beatum suum plurima
								salute impertit.</p>
							<p
								n="15"
								xmlns="http://www.tei-c.org/ns/1.0">
								<emph>Alia forma</emph>
							</p>
							<p
								n="16"
								xmlns="http://www.tei-c.org/ns/1.0">Salvus sis, Crito. Bene tibi
								sit, vir optime. <emph>Resp.</emph> Et tibi melius. Pax tibi,
								frater, Christiana salutatio est, a Iudaeis profecta, neque tamen
								repudianda. Similis est, Bona vita. Ave praeceptor.
									<emph>Resp.</emph> Equidem malim habere, quam avere. <foreign
									xml:lang="grc">Χαῖρε</foreign>. <emph>Resp.</emph> Memento te
								Basileae esse, non Athenis. <emph>Resp.</emph> Cur tu igitur audes
								Romane loqui, quum Romae non sis?</p>
						</tei:div>
					</tei:div>
				</tei:body>
			</tei:text>
		</tei:TEI>
	</passage></cts:reply>
</GetPassage>
