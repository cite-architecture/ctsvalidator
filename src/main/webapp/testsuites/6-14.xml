<?xml version="1.0" encoding="UTF-8"?>
<?xml-model href="../rng/GetPassagePlus.rng" type="application/xml" schematypens="http://relaxng.org/ns/structure/1.0"?>
<GetPassagePlus
    xmlns="http://chs.harvard.edu/xmlns/cts"
    xmlns:cts="http://chs.harvard.edu/xmlns/cts">
    <request>
        <requestName>GetPassagePlus</requestName>
        <requestUrn>urn:cts:latinLit:stoa0115.stoa002:preface.43-1.1.4</requestUrn>
    </request>
    <cts:reply
        xmlns:tei="http://www.tei-c.org/ns/1.0">
        <urn>urn:cts:latinLit:stoa0115.stoa002.stoa01:preface.43-1.1.4</urn>
        <label>
            <groupname>Erasmus</groupname>
            <title>Colloquia Familiaria</title>
            <version>Scaife</version>
        </label>
        <passage xml:lang="lat"><tei:TEI><tei:text><tei:body><tei:div
                            n="preface"
                            type="preface"><p
                                n="43"
                                xmlns="http://www.tei-c.org/ns/1.0">De constitutionibus humnanis
                                haec pronuntiantur in colloquio <foreign
                                    xml:lang="grc">ίχϑυοφαγία</foreign>. <emph>Pugnent qui volent,
                                    ego censeo, leges maiorum reverenter suscipiendas et observandas
                                    religiose, velut a Deo profectas; nec esse tutum, nec esse pium,
                                    de potestate publica sinistram concipere aut serere suspicionem.
                                    Et si quid est tyrannidis, quod tamen non cogat ad impietatem,
                                    satius est ferre quam seditiose reluctari.</emph> Huiusmodi
                                permulta grammaticuli discunt ex meis colloquiis, quibus sic
                                obmurmurant isti. Sed indecorum est, theologum iocari: saltem hoc
                                mihli concedant apud pueros, quod ipsi permittunt sibi viri apud
                                viros in vesperiis, ut vocant rem insulsam insulso vocabulo.</p><p
                                n="44"
                                xmlns="http://www.tei-c.org/ns/1.0">Insulsas calumnias, quas in
                                Hispaniis obiecere quidam, ostendi mera esse somnia hominum nec
                                sobriorum nec Latine scientium. Nec minus indoctum est, quod quidam
                                pronuntiavit haeretice dictum, quod in Symbolo pater dicitur
                                simpliciter auctor omnium. Verum is deceptus inscitia Latini
                                sermonis, existimat <emph>auctorem</emph> nihil aliud quam creatorem
                                aut fabricatorem significare. Atqui si consulat eos, qui callent
                                elegantiam Romani sermonis, si evolvat Hilarium, aliosque vetustos
                                auctores, comperiet auctoritatem accipi pro eo, quod scholastici
                                vocant rationem perfectissimam principii, eoque patri peculiariter
                                tribuunt, et auctoris nomine saepe designant patrem, quum personas
                                inter se conferunt. An pater recte dicatur caussa filii, nihil mea
                                refert, quum nunquam eo verbo sim abusus; nisi quod illud est
                                verissimum, nos de Deo non posse loqui nisi verbis impropriis; nec
                                magis proprium verbum est fons aut principium, aut origo, quam
                                caussa.</p><p
                                n="45"
                                xmlns="http://www.tei-c.org/ns/1.0">Iam hinc mihi perpende, lector,
                                quales sint interdum qui suis sententiis homines pertrahunt ad
                                incendium. Nihil turpius, quam reprehendere quod non intelligas. At
                                ista quidvis calumniandi febris quid aliud gignit quam amarulentiam
                                ac dissidia? Quin potius aliena candide interpretemur, nec statim
                                nostra pro oraculis haberi velimus; nec eorum iudicia pro oraculis
                                ducamus, qui quod legunt, non intelligunt. Ubi in consilio est
                                odium, ibi caecum est iudicium. Pacificator universorum Spiritus,
                                qui suis organis variis utitur modis, faciat nos omnes concordes et
                                unanimes in sana doctrina sanctisque moribus: quo contingat pariter
                                ad coelestis Hierosolymae, quae nescit ulla dissidia, consortium
                                pervenire. Amen. Anno 1526. 12 Calend. Iunias,
                            Basileae.</p></tei:div><tei:div
                            n="1"
                            type="colloquium"><tei:div
                                n="1"
                                type="topic"><p
                                    n="1"
                                    xmlns="http://www.tei-c.org/ns/1.0">Non temere docet quidam, ut
                                    salutemus libenter. Comis enim et blanda salutatio saepe
                                    conciliat amicitiam, inimicitiam diluit: certe mutuam
                                    benevolentiam alit augetque. Quidam usque adeo Demeae sunt,
                                    ingenioque agresti, ut vix salutati resalutent.</p><p
                                    n="2"
                                    xmlns="http://www.tei-c.org/ns/1.0">Nonnullis hoc vitii
                                    conciliavit educatio verius, quam natura.</p><p
                                    n="3"
                                    xmlns="http://www.tei-c.org/ns/1.0">Urbanitatis est, salutare
                                    obvios, aut eos, qui nos adeunt, aut quos adimus ipsi
                                    colloquendi gratia. Item operis aliquid agentes, coenantes,
                                    oscitantes, singultientes, sternutantes, tussientes. In ructu
                                    crepituve ventris salutare, hominis est plus satis urbani.</p><p
                                    n="4"
                                    xmlns="http://www.tei-c.org/ns/1.0">Sed incivilius etiam, eum
                                    salutare, qui reddit urinam, aut alvum
                            exonerat.</p></tei:div></tei:div></tei:body></tei:text></tei:TEI></passage>
        <prevnext>
            <prev>
                <urn>urn:cts:latinLit:stoa0115.stoa002.stoa01:preface.42</urn>
            </prev>
            <next>
                <urn>urn:cts:latinLit:stoa0115.stoa002.stoa01:1.1.5</urn>
            </next>
        </prevnext>
    </cts:reply>
    <rdfLabel></rdfLabel>
</GetPassagePlus>
